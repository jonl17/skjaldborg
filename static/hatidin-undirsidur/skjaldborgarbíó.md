---
title: Skjaldborgarbíó
title-en: Skjaldborg Cinema
mynd: /assets/skjaldborg_092dscf5141_byontkovic-copy.jpg
video: /assets/skjaldborgarbio.mp4
order: 2
---
Skjaldborgarbíó stendur við Aðalstræti 27 á Patreksfirði ([Sjá á korti](https://goo.gl/maps/efTnr7t5kKAKGBJz5)) og er í daglegu tali kallað Skjaldborg. Saga hússins hófst 19. mars 1932 á fundi hjá sjálfstæðisfélaginu Skildi á Patreksfirði þar sem ákveðið var að skipa nefnd er skildi leggja fram tillögur í húsnæðismálum félagsins. Í nefndinni sátu Friðþjófur Ó. Jóhannesson, Ólafur F. Ólafsson og Ottó Guðjónsson. Snemma árs 1934 lögðu Friðþjófur og nefndin fram fullmótaða tillögu um byggingu samkomuhúss í kauptúninu. Á fundi þann 11. nóvember 1934 var tilllagan samþykkt og ákveðið að húsið skyldi heita Skjaldborg. Fyrsti fundurinn í Skjaldborg var svo haldinn þann 23. maí 1935. 

Árið 1980 var Skjaldborg gerð upp að miklu leyti. Var þá ráðist í að útbúa bíóaðstöðu í húsinu. Var sú aðstaða öll til fyrirmyndar og með því besta sem þekktist á þeim tíma. Árið 2003 tók [Lionsklúbbur Patreksfjarðar](http://lions.patro.is/) svo við rekstri Skjaldborgar en þá var húsið mjög illa farið að utan sem innan. Lionsmenn réðust strax í verulegar endurbætur á húsinu með það fyrir augum að koma þar aftur af stað bíósýningum sem höfðu legið niðri um árabil. Þegar endurbyggingu hússins var lokið hófust þar reglulegar bíósýningar á nýjan leik. 

Samstarf Lionsklúbbsins og aðstandenda Skjaldborgar - hátíðar íslenskra heimildamynda hefur verið farsælt frá stofnun hátíðarinnar og þegar Lionsklúbburinn ákvað að ráðast í það stórvirki að safna fyrir stafrænu DCP sýningarkerfi tóku aðstandendur hátíðarinnar þátt í því ferli. Lionsklúbburinn lyfti grettistaki í söfnuninni en einstaklingar, fyrirtæki og stofnanir lögðust á eitt og jafnframt fór fram hópfjármögnunarsöfnun á Karolina Fund. Árið 2016 var hið nýja stafræna sýningarkerfi svo tekið í notkun.

Það er einsdæmi á Íslandi og jafnvel á heimsvísu að sjálfboðaliðasamtök á borð við Lionsklúbbinn reki kvikmyndahús í svo fámennum bæ. Þetta þykir aðstandendum hátíðarinnar mikil fyrirmyndar samfélagsþjónusta!

\-ENSKA-

Skjaldborg cinema is located on Adalstraeti 27 ([See on map](https://goo.gl/maps/efTnr7t5kKAKGBJz5)) and is generally known as Skjaldborg. It was built as an initiative of local political independence party Skjöldur who felt the town needed a community hall. The first gathering in the much anticipated community hall was held on May 23rd 1935 and given the name Skjaldborg. 

In 1980 vast renovations of Skjaldborg were carried out and the building became a cinema with the best affordable screening equipment at the time. In 2003, cinema screenings had been dormant for several years and the building was again in a critical state. The Lions Association decided to save Skjaldborg and reinstate regular cinema screenings in Patreksfjordur.

[Lions members](http://lions.patro.is/) carried out extensive renovations on the building and once again there was an operating cinema at the heart of the town. 

The collaboration between the Lions Association and Skjaldborg - Icelandic Documentary Film Festival has been successful since its first edition in 2007 and when the Lions members embarked upon financing a DCP screening system the festival organisers joined forces on the ambitious task. Companies and institutions were approached and a crowdfunding initiative was run where countless individuals contributed. In 2016 the new digital screening system was installed.

We believe it is a unique initiative that a volunteer organisation such as the Lions Association runs a cinema like Skjaldborg in a small town like Patreksfjordur. What a beautiful cultural community service they provide!
